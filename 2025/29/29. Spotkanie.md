# Prezentacje

## 1) Hubert Pietroń & Piotr Zieliński, LLM as a Judge - analiza odpowiedzi w kontekście zrozumienia klienta

Czy model językowy jest w stanie generować odpowiedzi w złożonym środowisku biznesowym? Czy duże modele językowe (LLM) potrafią ocenić sensowność odpowiedzi innych modeli? Podczas naszej prezentacji opowiemy historię tworzenia frameworka ewaluacyjnego dla LLM, który generuje odpowiedzi dla klientów w ekosystemie Salesforce. 

Pokażemy, jak wykorzystywaliśmy ankiety użytkowników do mierzenia jakości oraz identyfikowania niedociągnięć w promptach. Przedstawimy, jak stworzyliśmy system ewaluacji opierający się na porównaniu odpowiedzi generowanych przez LLM z tymi faktycznie przesyłanymi przez agentów. 

Skupimy się także na kluczowych elementach wpływających na precyzyjność odpowiedzi:
- wstępne przetwarzanie – identyfikacja i usunięcie zbędnych informacji z wiadomości
- struktura prompta
- dodatkowe dane przekazywane do prompta

**Materiały z prezentacji:**  
[Prezentacja](https://github.com/DataCommunityTrojmiasto/Meetups/blob/main/2025/29/1.%20LLM%20as%20a%20Judge%20-%20analiza%20odpowiedzi%20w%20kontek%C5%9Bcie%20zrozumienia%20klienta.pdf)

## 2) Maciej Skrzos, "Pragmatyczne podejście do modelu danych"

W trakcie prezentacji omówimy cele, role oraz zastosowania modelowania danych w hurtowniach. Przejdziemy przez najpopularniejsze metody, przykłady implementacji oraz porozmawiamy o tym, na co zwrócić uwagę na wczesnych fazach projektu.

### Modelowanie danych w praktyce

[Prezentacja](https://docs.google.com/presentation/d/1RT8LbMgaJQKWJczL5WDNLYkGQNU4mzpXPesAml4Vnls/edit?slide=id.g316864f4fd2_0_621#slide=id.g316864f4fd2_0_621)

# Nasi prelegenci

## Hubert Pietroń

Inżynier Danych z ponad 5-letnim doświadczeniem w projektowaniu i wdrażaniu rozwiązań analitycznych w chmurze. Specjalizuje się w budowie i optymalizacji ETL, automatyzacji procesów przetwarzania informacji oraz integracji rozwiązań analitycznych i uczenia maszynowego. 

Wcześniej aktywnie dzielił się wiedzą jako mentor i trener w obszarze Pythona i SQL, prowadząc zajęcia zarówno dla dorosłych uczestników kursów IT, jak i dla dzieci. Obecnie skupia się na eksplorowaniu możliwości dużych modeli językowych (LLM) w analityce i wspomaganiu procesów decyzyjnych.

## Piotr Zieliński

Absolwent Politechniki Gdańskiej, Inżynier Danych z doświadczeniem zawodowym obejmującym realizację projektów z zakresu uczenia maszynowego (Machine Learning) w logistyce, w tym predykcję zapotrzebowania oraz czasu dotarcia statku. Obecnie rozwija swoje umiejętności, pracując nad projektami w obszarze Customer Experience z wykorzystaniem dużych modeli językowych (LLM).

## Maciej Skrzos - Data Practice Lead w Future Mind

Maciej Skrzos ma niemal 15 lat doświadczenia na stanowiskach kierowniczych oraz w zespołach związanych z inżynierią danych. Przed objęciem pozycji Data Lead w Future Mind był CTO w PlumResearch (2021 – 2024), a wcześniej pracował w EPAM Systems i Best SA Capital Group. 

Budował i zarządzał działami danych w sektorze finansowym oraz mediów i rozrywki. Kierował dużymi programami migracji danych i modernizacji technologii.